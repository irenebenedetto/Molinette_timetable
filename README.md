# Organizzazione dell'orario per il reparto di cardiologia dell'ospedale Molinette (TO) 

La tesi proposta considera il problema della gestione dei turni del personale medico nel reparto di cardiologia dell’ospedale Molinette di Torino.
Di norma la turnazione viene gestita dal personale medico tramite l’utilizzo del software Excel e risulta lunga e dispendiosa in quanto devono essere rispettati sia vincoli di tipo contrattuale (ad esempio è imposto un numero massimo di ore consecutive di lavoro, il divieto di far seguire al turno diurno il turno mattino ecc.), sia vincoli di tipo operativo (ad esempio un numero minimo di persone per turno, con distinta indicazione per i giorni feriali e per i giorni festivi, un certo numero di ferie ecc.).
Il fine di questo progetto è quello di creare un’efficace alternativa alla realizzazione “a mano” dei turni sviluppando un modello di programmazione lineare che possa essere elaborato e risolto da un solutore commerciale.
Il codice del modello è stato scritto dalla sottoscritta e dal collega Giovanni Cioffi e questo elaborato si limiterà ad esporre il tema degli infrasettimanali. Tutto ciò che concerne i weekend è stato approfondito dal collega nella sua tesi “Turnazione del personale medico nel reparto ospedaliero: la gestione dei turni di guardia e di reperibilità nel reparto di Cardiologia dell’Ospedale Molinette di Torino”.
La tesi risulta essere strutturata in 3 capitoli: nel primo viene inquadrato il problema, dopo una breve descrizione all’interno del contesto di ricerca operativa e timetabling; seguendo, nel secondo capitolo verrà analizzato il modello utilizzato per risolvere il problema della turnazione e i relativi vincoli.
Il capitolo conclusivo si concentrerà sull’analisi delle soluzioni, effettuando una comparazione tra quelle ottenute con il solutore e quelle ottenuta dalla dottoressa. 
